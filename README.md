# ReX - Recycling EXtruder

## Шта је то ReX?

ReX је производ ИКС доо Брчко дистрикт БиХ. Актуелна верзија машине је 1 и у овом репозиторијуму можете пронаћи електричну шему те верзије машине ReX. 

ReX је машина за рециклажу PET амбалаже, конкретно флаша запремине 1,5-2 литра, и то тако што од тих флаша производи филамент за 3Д штампаче који су копмпатибилни са PET(G) промјера 1,75 mm филаментом (директна екструзија и могућност загријавање млазнице до минимално 260 степени). 

## Како је настао ReX?

ReX је настао на основу прототипа замишљеног и реализованог 2022. године, на основу анализе више сличних пројеката који се могу пронаћи на интернету у разним фазама развоја у комбинацији са интерном инспирацијом у ИКС доо. Након двије године тестирања, ReX је сада могуће и купити и ми Вам се захваљујемо на томе. Иако на тржишту, ReX је производ који се и даље развија и унапређује, па су нам повратне информације корисника од великог значаја – зато нам се јавите!

## Коме је намијењен ReX?

ReX је показна машина, превасходно намијењена образовању, STEM активностима и радионицама гдје се изучавају електромеханички системи и као такав примјену налази у образовним инстутцијама, невладином сектору и код ентузијаста, какви су мејкери и хобисти. ReX није производна машина која може да донесе зараду производњом материјала.

## Шта је важно када одлучимо да користимо ReX?
 
Прије почетка рада на машини ReX обавезно:
* прочитајте:
** Опште услове кориштења
** Мјере заштите на раду
** Техничку спецификацију ReX
** Техничку спецификацију рециклираног филамента
* и погледајте детаљно [видео упутство](https://youtu.be/O_JHuXgB_H8?si=zy8yXXugOLQrp-Dz)

Такође, препоручујемо да прочитате и:
* Услове важења гаранције
* Лиценцу

Уколико сте купили ReX сви ови документи су Вам испоручени уз машину.

## Можемо ли да користимо ову електричну шему за израду сопствене машине?

Наравно, само изволите, чак и ако можете да је продате - још боље. Нема ограничења, али имајте у виду да ReX садржи електирчне елементе који потенцијално могу да буду опасни по живот - све што користите користите на сопствену одговорност! ЗАТО ПАЗИТЕ!

Ово је могуће зато што за све дијелове или модуле које користимо са интернета, тј. оно што су други направили - објављујемо модификације и задржавамо лиценце оригиналних аутора, а све што смо ми у ИКС доо Брчко дистрикт БиХ допринијели постављамо на интернет под Apache 2.0 лиценцом - која дозвољава комерцијалну употребу, без обавезе објављивања изворног кода, шеме, састава, итд.

## Како да поставимо питање?

Користите Issues одјељак github репозиторијума.

# За крај

НИКАДА не остављајте ReX без надзора!
УВИЈЕК користите заштитну опрему!
Очистимо све, направимо било шта!
